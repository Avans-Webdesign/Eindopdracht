<h1>Lucas' actieplan</h1>
<hr>
<h2>Zelfstudie uitdagender maken</h2>
<p>
    Ik wil het huiswerk en bijbehorende opdrachten uitdagender maken voor mijzelf. Dit vat vooral toepassing op het programmeren vak. De studie gaat ervan uit dat de student nog niks van informatica en programmeren af weet, voor sommigen is dit ook het geval. Mijn oom gaf mij een erg toepassende tip mee: probeer de opdracht op verschillende manieren op te lossen. Ik ga proberen dit toe te passen op het huiswerk bij programmeren. Hopelijk kan ik hierdoor de lessen en de zelfstudie interessanter maken voor mijzelf.
</p>
<p>
    Dit is natuurlijk wel nog maar het begin van de studie, ik heb van docenten en oud-leerlingen gehoord dat het tempo en de hoeveelheid stof omhoog zal schieten in de komende maanden, en hopelijk is de studie dan iets uitdagender en interessanter voor mij.card
</p>
<hr>
<h2>Betere routine voor zelfstudie aanbrengen</h2>
<p>
    Ik heb nu nog niet echt een routine voor mijn zelfstudie gevormd. Als ik toevallig even tijd vrij heb kijk ik wel eens naar het huiswerk van de komende dagen, wat tot nu toe nog gewerkt heeft. Waarschijnlijk zal dat echter niet voor de komende vier jaar verder werken. Ik zal routine en planning moeten gaan inbrengen om met de lesstof bij te kunnen houden. Ik wil daarom graag een klein script ontwikkelen die automatisch het Avans rooster in mijn Google Agenda zet, en automatisch momenten vindt in mijn Google Agenda waarop ik eventueel aan zelfstudie bezig kan zijn. Dit zal een leuke uitdaging worden en zal mijn programmeervaardigheden verbeteren.
</p>
<hr>
<h2>Handiger worden in de elektronische leeromgevingen</h2>
<p>
    Met Osiris en BlackBoard kan ik nog erg goed overweg. Een leuk voorbeeldje: ik was mij vergeten in te schrijven voor de komende tentamens. Alhoewel ik naar de voorlichting gegaan was, was ik vergeten te onthouden dat ik me in had moeten schrijven. Mijn gedachten was dat we wel een melding of een mail zouden krijgen, maar die heb ik nooit gehad. Dit was een van de moment die echt het verschil tussen het HBO en de middelbare school voor mij erg duidelijk maakte. Ook had ik pas nog problemen met BlackBoard, er was iets mis met de server en ik kon niet goed meer bij onderwijsmateriaal, toetsen en meldingen. Pas nadat ik zelf een mailtje naar Elco gestuurd had kon het probleem verholpen worden. Gevallen zoals deze hebben mij laten zien dat ik nog niet erg thuis ben in de elektronische leeromgevingen, en dat wil ik graag veranderen. Mijn doel is om de leeromgevingen beter te verkennen en handiger erin te worden.
</p>
<hr>
<h2>Serieuzer met de studie omgaan & plannen</h2>
<p>
    Misschien dat het deels ligt aan mijn ontspannen houding tegenover schoolprojecten en school in het algemeen, maar ik maak me vaak niet al te druk over school, prestaties en projecten. Zolang ik het naar mijn zin heb en voldoende scoor vind ik het best. Zo’n houding is echter niet al te professioneel, iets wat ik na deze studie wel hoop te zijn. Door deze relaxte houding zijn tijdsplanningen vaak krap en vertoon ik uitstelgedrag. Dit is hét jaar om dit uitstelgedrag te fixen, want ieder jaar komt er steeds maar meer en meer bij. Ik hoop dit actiepunt te kunnen combineren met mijn actiepunt over de betere routine voor zelfstudie. Zodra ik iets inplan hou ik me vrijwel altijd aan die planning. Het enige wat ik dus theoretisch zou moeten doen is meer elementen van de studie in te plannen, waardoor ik minder uitstellend gedrag vertonen zal.
</p>
