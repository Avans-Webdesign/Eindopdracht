<h1>Miranda's reflectie</h1>
<hr>
<p>Hieronder ga ik reflecteren op de SMART doelen die ik gesteld heb. Dit doe ik aan de hand van het model van Korthagen. Het model van Korthagen bestaat uit vijf stappen: beschrijving van de situatie, terugblikken, bewustwording, alternatieven en uitproberen1. </p>
<h2>Reflectie op doel 1</h2>
<p> Ik wilde dinsdag de hele dag bezig zijn met het huiswerk van week 4 van programmeren. Uiteindelijk ben ik er wel mee bezig geweest, 
    maar heb ik niet genoeg gedaan. Ik had geen zin om het huiswerk te maken en zag er ook een beetje tegenop. Ik bleef de hele ochtend en 
    een deel van de middag in bed liggen. Ik heb toen nog wel gewerkt aan het huiswerk, maar ik deed er wel te weinig aan. Ik merkte dat ik 
    me niet goed kon concentreren. Ik voelde me slecht en teleurgesteld in mezelf, omdat ik niet gedaan had wat ik me had voorgenomen. Het 
    resultaat was dat ik mijn huiswerk niet af had. Mijn gedrag heeft ervoor gezorgd dat ik mijn huiswerk niet afgemaakt heb en daarmee 
    niet mijn doel bereikt heb. Een van de dingen die hier het meeste invloed op had, was dat ik in bed was blijven liggen. Ik weet ook 
    eigenlijk wel dat ik me dan niet goed kan concentreren en dat dit niet bevorderend is voor het bereiken van mijn doelen. Wanneer ik me 
    niet aankleed in de ochtend zorgt dit ervoor dat ik me niet actief voel en meestal ook minder gemotiveerd ben om mijn doelen te bereiken.
    Ik heb opnieuw geleerd hoe belangrijk het is om voor mezelf te zorgen en het mezelf te gunnen om mijn dag goed te beginnen. Voortaan wil 
    ik mij gaan focussen op mijn dag goed beginnen en daarna pas gaan richten op het behalen van mijn doelen. Daarnaast denk ik dat het 
    belangrijk is, dat ik kleinere doelen zal stellen voor mezelf, zodat ze haalbaar lijken en ik er niet zo tegenop zie om te beginnen. 
</p>
<hr>
<h2>Reflectie op doel 2</h2>
<p> Ik wilde het huiswerk voor het vak programmeren 1 maken van week 4 en week 5, omdat ik het vervelend vond dat ik hiermee achterliep. Het is me gelukt om de opdracht van week 4 te maken, maar het is me niet gelukt om voor 4 oktober de opdrachten van week 5 af te maken. Ik had het wel deels gemaakt, maar ik had het niet af. 
    Ik baalde er wel van dat het niet gelukt was. Ik besefte me achteraf wel dat ik te ambitieus was geweest. Die hoeveelheid in twee dagen proberen te doen was gedoemd te mislukken. Doordat ik de opdrachten niet afhad, kon ik in de les niet goed meedoen en vragen stellen, omdat ik de opdrachten niet eens gemaakt had en niet wist of ik het snapte. Daarnaast ging de lesstof gewoon weer verder en kon ik dit ook niet goed voelen. Ik ben naar de extra workshop gedaan en ook hier voelde ik me schuldig dat ik de opdrachten niet afhad. 
    De volgende keer zou ik vooruit werken met de opdrachten. Mocht het dan op een later moment moeilijker worden of mocht ik een keer minder tijd hebben, dan zou ik nog steeds bij zijn met de opdrachten. Daarnaast zou ik me gelijk vanaf het begin hebben ingeschreven voor de extra lessen, want daar twijfelde ik deze keer te lang over of ik dat wel of niet zou doen. 
</p>
<hr>
<h2>Reflectie op doel 3</h2>
<p> Op dinsdag heb ik uiteindelijk niets gedaan voor mijn studie. Op vrijdag ben ik aan de slag gegaan met de opdracht met Mendix. 
    Ik heb het programma geïnstalleerd en heb mezelf door de handleiding geprobeerd te krijgen, mede door tijd tekort maar ook omdat 
    ik niets van het programma snapte, heb ik besloten om de opdracht te laten zitten en niet in te leveren. Ik heb nog meer dan 
    genoeg kans om het vak bedrijfsprocessen met een voldoende af te sluiten, daar maak ik me dan ook niet zo druk om. Wel ben ik 
    teleurgesteld in mezelf dat ik deze opdracht niet heb kunnen maken. Ik heb deze week veel last gehad van somberheid, waardoor ik mezelf 
    er niet eerder toe kon zetten om aan de opdracht te beginnen. Helaas zorgde dit ervoor dat ik uiteindelijk tijd te kort kwam. 
    Volgende keer zou ik toch proberen eerder te beginnen. Ik zou het programma eerder installeren, zodat ik bijvoorbeeld de docenten om 
    hulp zou kunnen vragen bij de werking ervan.
</p>
<hr>
<h2>Reflectie op doel 4</h2>
<p> Dit is een wat lastiger doel om op te reflecteren, maar ik wilde ‘m er toch in doen, omdat ik het wel belangrijk vond om dit te doen. De apps die ik geprobeerd heb, zijn: Trello en Windows to-do (voorheen Wunderlist). Ik heb ook even naar Coggle gekeken, maar zodra ik erachter kwam dat het ging om mindmaps, heb ik deze verwijderd. Dit kan voor sommige mensen handig zijn bij het leren, niet voor mij, maar daarnaast is het niet een app voor plannen en daar was ik nu naar op zoek. 
    Trello is een fijne app om veel lijstjes in te zetten waar je met meer mensen tegelijk naar kan kijken en kan aanpassen, zelf vind ik dit niet heel overzichtelijk omdat ik het al snel te ingewikkeld vind. Microsoft to-do, wat voorheen Wunderlist was, vind ik een fijne app waarin je makkelijk een to-do lijst maakt, zoals de naam ook al suggereert. 
    Ik zou in het vervolg de planning apps ook daadwerkelijk gebruiken om mijn studie activiteiten mee te plannen, ik was hier nu niet aan toe gekomen. 
</p>
<hr>
